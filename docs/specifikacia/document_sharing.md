# Proces zdieľania dokumentu medzi používateľmi

V tomto dokumente popisujeme proces zdieľania dokumentu. Konkrétne je zdieľanie užitočné pre pedagóga, 
aby mohol zazdieľať konkrétne dielo, príp. jeho časť pre študentov. 
Taktiež si môžu študenti zdieľať diela/ich úseky medzi sebou.

Potrebujeme zabezpečiť zdieľanie tak, aby sa k dokumentu dostali iba osoby, pre ktoré je určený. 
Potrebujeme sa zamyslieť aj nad konkrétnym spôsobom zdieľania dokumentu, 
aby bolo jednoduché ho zdieľať pre konkrétnu skupinu ľudí a
zároveň nebolo pre študenta príliš zložité, resp. zdĺhavé sa k zdieľanému dokumentu dostať.

## Navrhnutý proces

Proces by prebiehal vygenerovaním linku, ktorý by smeroval k zdieľanému dielu, 
prípadne jeho konkrétnom úseku, ktorý chceme zazdieľať adresátom.
Pri zdieľaní by boli možnosti ako zazdieľať celý dokument, či jeho konkrétnu stranu alebo rozsah. 
Automaticky by sa mohla doplniť strana, na ktorej sa aktuálne nachádzame.
Okrem linku by sa dalo vygenerovať aj QR kód, ktorý by si študenti mohli naskenovať a
obsahoval by tento link. Táto možnosť môže byť užitočná ak pedagóg je priamo so 
študentmi v miestnosti a vie im priamo takto poskytnúť zazdieľané dielo.
Pre otvorenie diela by bolo potrebné byť prihlásený do systému a teda aj 
v prípade získania linku na zdieľanie inou skupinou, máme istotu, že stále by sa k nemu 
dokázali dostať iba používatelia s prístupom do systému.

## Pridanie sekcie "Zdieľané so mnou"

Dobrým prírastkom v systéme by bolo aj vytvorenie kategórie "Zdieľané so mnou", kde 
by používateľ dokázal nájsť všetky diela, ktoré boli s ním zdieľané.
Diela by do tejto kategórie pribudli po ich otvorení cez zdieľací link a žiadnym iným spôsobom. 
Prípadným vylepšením pre používateľa by mohla byť možnosť si interne dielo 
"označiť" napríklad skratkou predmetu, kde je dielo potrebné.

