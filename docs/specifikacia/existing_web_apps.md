# Existujúce riešenia zobrazovania PDF súborov

V tomto dokumente sa pozrieme na existujúce digitálne knižnice, ktoré disponujú zobrazovačom PDF súborov.

## [ACM Digital Library](https://dl.acm.org/)

Zobrazovač PDF súborov na ACM DL disponuje množstvom rôznych funkcií.

+ možnosť stiahnutia PDF súboru, tlač dokumentu a jeho uloženia na prehliadanie offline
+ možnosť priblížiť/oddialiť PDF súbor a jeho priblíženie tak, aby stránka zaplnila celú výšku alebo šírku obrazovky
+ možnosť vyhľadávania textu v PDF súbore
+ možnosť zdieľania súboru
+ možnosť zmeniť orientáciu vykreslovania súboru z vertikálnejna horizontálnu
+ rýchly presun na ďalšiu/predch=adzajúcu stranu a možnosť zadať číslo strany, ktorá sa má zobraziť
+ zobrazenie základných informácií o súbore(názov, autori, abstrakt)
+ zobrazenie štruktúry dokumentu(obsah)
+ zobrazenie zoznamu a náhľad vložených prvkov, ako napr. obrázky a tabuľky
+ zoznam referencií použitých v publikácií a zoznam publikácií, ktoré referencujú zobrazenú publikáciu
+ možnosť zdieľania súboru(momentálne nedostupné)

Hoci zobrazovač PDF priamo nepodporuje generáciu citácií, je ju možné vygenerovať pri výbere dokumentu. Podporované formy citácií sú **BibTeX**, **ACM Ref** a **EndNote**.

## [Národní knihovna České republiky](https://kramerius5.nkp.cz/)

Národní knihovna České republiky používa systém Kramerius 5. Na rozdiel od ACM DL prebieha zobrazovanie súboru po stranách, a teda na navygáciu v dokumente je potrebné použiť digitálne tlačidlá, náhľady strán alebo klávesnicu, koliesko myši slúži na priblíženie dokumentu. Nakoľko sú stránky zobrazené ako obrázky, text publikácie nie je možné označiť. Prepis obsahu stránky je možné zobraziť po stlačení tlačidla. Samotnú stránku je možné zobraziť aj samostatne ako súbor typu JPEG.

Publikáciu je možné stiahnuť ako PDF súbor. Na rozdiel od ACM DL sa najprv zobrazí ponuka na výber strán, ktoré sa majú stiahnuť. Je teda možné manuálne vybrať iba stránky, o ktoré má používateľ záujem. V prípade, ak by chcel stiahnuť celú publikáciu, aplikácia obsahuje tlačidlo na označenie všetkých strán publikácie.

Generovanie citácie používa formát **ČSN ISO 690**. Okrem citovania celej publikácie je možné citovať iba stránku, ktorú má používateľ aktuálne zobrazenú. Zobrazovač umožňuje taktiež zobraziť metadáta zobrazenej publikácie, príp. konkrétnej zobrazenej stránky.

## [Univerzitná knižnica v Bratislave](http://digitalna.kniznica.info/)

Zobrazovač súborov na stránke Univerzitnej knižnici v Bratislave zobrazuje publikáciu po stranách podobne ako systém Kramerius. Na zobrazených stránkach je viditeľný vodoznak. Tento vodoznak obsahuje webovú adresu prezeranej publikácie. 

Na uľahčenie práce so súborom slúži funkcia pripnutia. V prehliadači je možné pripnúť konkrétne strany dokumentu a extrahovať obrázky a text zo zóny definovaj používateľom. Pripnuté strany a extrahované texty a obrázku sú používateľovi rýchlo prístupné z bočnej lišty. 

Nakoľko sú strany publikácie zobrazované ako obrázky, nie je možné v nich vybrať text. Na hľadanie v texte slúží samostatné tlačidlo. Používateľ zadá do vyhľadávacieho poľa hľadaný výraz. Aplikácia ponúka používateľovi možnosť hladať aj iné gramatické tvary slova. Výsledky vyhľadávania sa zobrazia v zozname ako výstrižky zo strán publikácie.

## Zhodnotenie

Pozreli sme sa na niektoré riešenia zobrazovania súboru vo webovom prehliadači a na ich možnosti. 

*Autor: Róbert Szabó*
